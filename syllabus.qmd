---
title: "Syllabus"
sidebar: false
language: 
    toc-title-document: "Indice"
    toc-title-website: ""

---

::: {.grid .course-details}

::: {.g-col-6}
### Docente

- {{< fa user >}} &nbsp; [{{< var instructor.name >}}]({{< var instructor.url >}})
- {{< fa university >}} &nbsp; {{< var university.name >}}
- {{< fa university >}} &nbsp; {{< var school.name >}}
- {{< fa university >}} &nbsp; {{< var instructor.name >}}
- {{< fa envelope >}} &nbsp; {{< var instructor.email >}}
- {{< fa calendar-check >}} &nbsp; [Ricevimento]({{< var instructor.appointment_url >}})
:::

::: {.g-col-6}
### Dettagli del corso

- {{< fa calendar >}} &nbsp; {{< var course.days >}}
- {{< fa calendar-alt >}} &nbsp; {{< var course.dates >}}
- {{< fa clock >}} &nbsp; {{< var course.time >}}
- {{< fa location-dot >}} &nbsp; {{< var course.location >}}

:::

:::

## Descrizione del corso

{{< var course.name >}} ({{< var course.number >}}) offre agli studenti un'introduzione pratica all'econometria, strumento fondamentale per comprendere e analizzare l’economia da un punto di vista empirico. Attraverso un approccio equilibrato tra teoria e pratica, gli studenti esploreranno i concetti fondamentali e gli strumenti empirici necessari per comprendere le sfide relative all’impiego di tecniche quantitative in microeconomia, macroeconomia e finanza. 

L'enfasi è sulla comprensione intuitiva e non sulle **formalità** matematiche  questo corso ti fornirà le competenze necessarie per affrontare sfide analitiche complesse con sicurezza e competenza.

## Obiettivi del corso

Alla conclusione del corso, gli studenti saranno in grado di condurre analisi empiriche in modo indipendente e interpretarne i risultati, valutando attentamente l'adeguatezza delle assunzioni necessarie per garantire la corretta interpretazione dei risultati.

In particolare, gli studenti saranno in grado di:

1. Comprendere la logica e la filosofia dei modelli econometrici presentati, valutando la loro capacità di cogliere relazioni causali o di fornire predizioni di qualità.
2. Valutare criticamente le assunzioni fondamentali sottostanti ai modelli econometrici, analizzandone l'impatto sulla validità dei risultati.
3. Utilizzare rigorose misure statistiche per valutare la qualità delle predizioni generate dai modelli econometrici.
4. Applicare efficacemente il software [R](http://r-project.org) per manipolare dati, produrre visualizzazioni informative e stimare i parametri dei modelli econometrici utilizzando dati reali, sviluppando così competenze pratiche nel campo dell'analisi dei dati e della modellistica economica.

## Libro di testo

::: {.grid .libro}

::: {.g-col-4}
![](sw.png){width=75%}
:::

::: {.g-col-8}
Il libro di testo utilizzato in questo corso è:


Stock, J. H. e Watson, M.W: *Introduzione all'econometria*, Pearson Italia, 2020. _ISBN: 8891906190_.

Durante il corso, gli studenti avranno accesso a slides didattiche che forniranno una guida dettagliata attraverso i concetti e gli argomenti trattati. Queste risorse supplementari saranno fondamentali per consolidare la comprensione dei materiali di studio e facilitare il processo di apprendimento.

:::
:::

## Software

::: {.grid .r}

::: {.g-col-4}
![](https://www.r-project.org/Rlogo.png)
:::


::: {.g-col-8}
Come già accennato, il corso prevede l'utilizzo di [R](http://r-project.org), uno dei linguaggi di programmazione statistico/econometrico più diffusi e potenti.

[R](http://r-project.org) ha una licenza open-source (GNU GPL), è compatibile con i maggiori sistemi operativi (GNU/Linux, macOS, Microsoft Windows).
:::

:::

## Orari di ricevimento

Gli orari di ricevimento sono:

| Giorno    | Orario      |
| --------- | ----------- |
| Martedì   | 15:00-16:00 |
| Giovedì   | 15:00-17:00 |

E' obbligatorio prenotare un appuntamento a [questo link]({{< var instructor.appointment_url >}}).

## Modalità di valutazione

L'esame di Econometria si compone di una prova scritta e una prova orale, entrambe obbligatorie.

La prova scritta valuterà la capacità degli studenti di comprendere e interpretare le stime dei modelli econometrici introdotti durante il corso e di applicarli in contesti specifici.

La prova orale è volta ad accertare in maniera più articolata le conoscenza acquisite nel corso. 

L'ammissione alla prova orale è consentita agli studenti che abbiano superato con sufficienza la prova scritta. 

## Programma per gli Studenti dell'Ordinamento Attuale (6 cfu)

### Parte I: Elementi Fondamentali


Capitolo 1.  **Domande economiche e dati economici**: Introduzione ai   quesiti economici, effetti causali, esperimenti ideali e tipologie di dati (sezionali, serie temporali, panel).

Capitolo 2.  **Richiami di probabilità**: Variabili casuali, distribuzioni, valore atteso, varianza, covarianza e principali distribuzioni campionarie 

Capitolo 3.  **Richiami di statistica**: Stima, verifica di ipotesi, intervalli di confidenza per medie di popolazioni e confronto tra medie.

### Parte II: Analisi di Regressione

Capitolo 4.  **Regressione lineare con un singolo regressore**: Il modello OLS, assunzioni dei minimi quadrati, distribuzione campionaria, verifica di ipotesi e intervalli di confidenza.

Capitolo 5.  **Regressione lineare con regressori multipli**: Distorsione da variabile omessa, modello di regressione multipla, collinearità, verifica di ipotesi congiunte (statistica F) e misure di bontà dell'adattamento ($R^2$ e $R^2$ corretto).

Capitolo 6.  **Funzioni di regressione non lineari**: Modellazione di relazioni non lineari tramite polinomi, logaritmi e interazioni tra variabili.

Capitolo 7.  **Valutazione di studi basati sulla regressione multipla**: Validità interna ed esterna, minacce comuni (variabili omesse, errori di misurazione, causalità simultanea).

### Parte III: Ulteriori Sviluppi dell'Analisi di Regressione

Capitolo 8.  **Regressione con dati panel**: Utilizzo di dati panel per controllare fattori non osservati tramite modelli a effetti fissi ed effetti temporali.

Capitolo 9.  **Regressione con variabile dipendente binaria**: Modello lineare di probabilità e introduzione ai modelli Probit e Logit.

Capitolo 10. **Regressione con variabili strumentali (IV)**: Logica della stima IV, lo stimatore dei minimi quadrati a due stadi (TSLS) e le condizioni di validità degli strumenti (rilevanza ed esogeneità).


## Programma per Studenti con Esame da 9 CFU 

Gli studenti che devono sostenere l'esame da 9 crediti, sono tenuti a portare **tutto il programma sopra elencato**, con l'**aggiunta** dei seguenti capitoli relativi alle serie temporali:

### Parte IV: Regressioni per Serie Temporali di Tipo Economico

Capitolo  12. **Introduzione a regressioni temporali e previsioni**: Modelli autoregressivi (AR), stazionarietà, trend, rotture strutturali e criteri di informazione per la scelta della lunghezza dei ritardi.

Capitolo 13. **Stima degli effetti causali dinamici**: Modelli a ritardi distribuiti (ADL), esogeneità e stima con errori autocorrelati (errori standard HAC).

